# Muṇḍaka Upaniṣad 2.1

## Text 1

**Sanskrit**

तदेतत् सत्यं
यथा सुदीप्तात् पावकाद्विस्फुलिङ्गाः
सहस्रशः प्रभवन्ते सरूपाः ।
तथाऽक्षराद्विविधाः सोम्य भावाः
प्रजायन्ते तत्र चैवापि यन्ति ॥ १॥

**Transliteration**

tadetat satyaṃ
yathā sudīptāt pāvakādvisphuliṅgāḥ
sahasraśaḥ prabhavante sarūpāḥ | 
tathā'kṣarādvividhāḥ somya bhāvāḥ
prajāyante tatra caivāpi yanti || 1 ||

**Translation**

This is the Truth: As from a blazing fire, sparks essentially akin to it fly forth by the thousand, so also, my good friend, do various beings come forth from the imperishable Brahman and unto Him again return.

---

## Text 2

**Sanskrit**

दिव्यो ह्यमूर्तः पुरुषः स बाह्याभ्यन्तरो ह्यजः ।
अप्राणो ह्यमनाः शुभ्रो ह्यक्षरात् परतः परः ॥ २॥

**Transliteration**

divyo hyamūrtaḥ puruṣaḥ sa bāhyābhyantaro hyajaḥ | 
aprāṇo hyamanāḥ śubhro hyakṣarāt parataḥ paraḥ || 2 ||

**Translation**

He is the self-luminous and formless Purusha, uncreated and existing both within and without. He is devoid of prana, devoid of mind, pure and higher than the supreme Imperishable.

---

## Text 3

**Sanskrit**

एतस्माज्जायते प्राणो मनः सर्वेन्द्रियाणि च ।
खं वायुर्ज्योतिरापः पृथिवी विश्वस्य धारिणी ॥ ३॥

**Transliteration**

etasmājjāyate prāṇo manaḥ sarvendriyāṇi ca | 
khaṃ vāyurjyotirāpaḥ pṛthivī viśvasya dhāriṇī || 3 ||

**Translation**

From Him are born prana, mind, all the sense-organs, Akasa, air, fire, water and earth, which supports all.

---

## Text 4

**Sanskrit**

अग्नीर्मूर्धा चक्षुषी चन्द्रसूर्यौ
दिशः श्रोत्रे वाग् विवृताश्च वेदाः ।
वायुः प्राणो हृदयं विश्वमस्य पद्भ्यां
पृथिवी ह्येष सर्वभूतान्तरात्मा ॥ ४॥

**Transliteration**

agnīrmūrdhā cakṣuṣī candrasūryau
diśaḥ śrotre vāg vivṛtāśca vedāḥ | 
vāyuḥ prāṇo hṛdayaṃ viśvamasya padbhyāṃ
pṛthivī hyeṣa sarvabhūtāntarātmā || 4 ||

**Translation**

The heavens are His head; the sun and moon, His eyes; the quarters, His ears; the revealed Vedas, His speech; the wind is His breath; the universe, His heart. From his feet is produced the earth. He is, indeed, the inner Self of all beings.

---

## Text 5

**Sanskrit**

तस्मादग्निः समिधो यस्य सूर्यः
सोमात् पर्जन्य ओषधयः पृथिव्याम् ।
पुमान् रेतः सिञ्चति योषितायां
बह्वीः प्रजाः पुरुषात् सम्प्रसूताः ॥ ५॥

**Transliteration**

tasmādagniḥ samidho yasya sūryaḥ
somāt parjanya oṣadhayaḥ pṛthivyām | 
pumān retaḥ siñcati yoṣitāyāṃ
bahvīḥ prajāḥ puruṣāt samprasūtāḥ || 5 ||

**Translation**

From Him comes the Fire whose fuel is the sun; from the moon comes rain; from rain, the herbs that grow on the earth; from the herbs, the seminal fluid which a man pours into a woman. Thus many living beings are born of the Purusha.

---

## Text 6

**Sanskrit**

तस्मादृचः साम यजूंषि दीक्षा
यज्ञाश्च सर्वे क्रतवो दक्षिणाश्च ।
संवत्सरश्च यजमानश्च लोकाः
सोमो यत्र पवते यत्र सूर्यः ॥ ६॥

**Transliteration**

tasmādṛcaḥ sāma yajūṃṣi dīkṣā
yajñāśca sarve kratavo dakṣiṇāśca | 
saṃvatsaraśca yajamānaśca lokāḥ
somo yatra pavate yatra sūryaḥ || 6 ||

**Translation**

From Him have come the Rik, the Saman, the Yajus, the Diksha, all sacrifices, the Kratus, gifts, the year, the sacrificer and the worlds which the moon sanctifies and the sun illumines.

---

## Text 7

**Sanskrit**

तस्माच्च देवा बहुधा सम्प्रसूताः
साध्या मनुष्याः पशवो वयांसि ।
प्राणापानौ व्रीहियवौ तपश्च
श्रद्धा सत्यं ब्रह्मचर्यं विधिश्च ॥ ७॥

**Transliteration**

tasmācca devā bahudhā samprasūtāḥ
sādhyā manuṣyāḥ paśavo vayāṃsi | 
prāṇāpānau vrīhiyavau tapaśca
śraddhā satyaṃ brahmacaryaṃ vidhiśca || 7 ||

**Translation**

By Him are begotten the various devas, the sadhyas, men, cattle, birds and also prana and apana, rice and corn, penance, faith, truth, continence and law.

---

## Text 8

**Sanskrit**

सप्त प्राणाः प्रभवन्ति तस्मात्
सप्तार्चिषः समिधः सप्त होमाः ।
सप्त इमे लोका येषु चरन्ति प्राणा
गुहाशया निहिताः सप्त सप्त ॥ ८॥

**Transliteration**

sapta prāṇāḥ prabhavanti tasmāt
saptārciṣaḥ samidhaḥ sapta homāḥ | 
sapta ime lokā yeṣu caranti prāṇā
guhāśayā nihitāḥ sapta sapta || 8 ||

**Translation**

From Him have sprung the seven pranas, the seven flames, the seven kinds of fuel, the seven oblations and also the seven planes where move the pranas, lying in the cave, which are seven in each living being.

---

## Text 9

**Sanskrit**

अतः समुद्रा गिरयश्च सर्वेऽस्मात्
स्यन्दन्ते सिन्धवः सर्वरूपाः ।
अतश्च सर्वा ओषधयो रसश्च
येनैष भूतैस्तिष्ठते ह्यन्तरात्मा ॥ ९॥

**Transliteration**

ataḥ samudrā girayaśca sarve'smāt
syandante sindhavaḥ sarvarūpāḥ | 
ataśca sarvā oṣadhayo rasaśca
yenaiṣa bhūtaistiṣṭhate hyantarātmā || 9 ||

**Translation**

From Him come all the oceans and the mountains; from Him flow rivers of every kind; from Him have come, as well, all plants and flavours, by which the inner self subsists surrounded by the elements.

---

## Text 10

**Sanskrit**

पुरुष एवेदं विश्वं कर्म तपो ब्रह्म परामृतम् ।
एतद्यो वेद निहितं गुहायां
सोऽविद्याग्रन्थिं विकिरतीह सोम्य ॥ १०॥
॥ इति मुण्डकोपनिषदि द्वितीयमुण्डके प्रथमः खण्डः ॥

**Transliteration**

puruṣa evedaṃ viśvaṃ karma tapo brahma parāmṛtam | 
etadyo veda nihitaṃ guhāyāṃ
so'vidyāgranthiṃ vikiratīha somya || 10 ||
 || iti muṇḍakopaniṣadi dvitīyamuṇḍake prathamaḥ khaṇḍaḥ ||

**Translation**

The Purusha alone is verily the universe, which consists of work and austerity. O my good friend, he who knows this Brahman-the Supreme and the Immortal, hidden in the cave of the heart-cuts asunder even here the knot of ignorance.

---

